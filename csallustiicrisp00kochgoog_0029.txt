cumn. .⁰· ιιι-46. ’ ’ 21‘

guentibus aliis-impetum in curiam facturum. Natura ferox, vehe-
menS, manu promptus maxumum honum in‘celeritate putabat.

Cap. XLIV. Sed Allobroges ex praecepto·Ciceronis per Gabi-
nium ceteros conveniunt3 ab Lentulo, Cethego, Statilio, item Cassio
postulant iusiurandum, quod signatum ad civis perferant, aliter
haud facile eos ad tantum negotium impelli posse. Ceteri nihil
suspicantes dant, Cassius semet eo brevi venturum pollicetur ac
paullo ante legatos ex urbe proficiscitur. Lentulus cum iis Τ. Vol-
turcium quemdam Crotoniensem mittit, ut Allobroges priusquam
domum pergerent cum Catilina data atque accepta fide societatem
confirmarent. Ipse Volturcio literas ad Catilinam dat, quarum ’
exemplum infrascriptum est.> „Quis sim, ex eo quem ad te misi “
cognosces, Fac cogites in quanta calamitate sis et memineris te
virum esse, consideres quid tuae rationes postulent, auxilium petas
ab omnibus etiam ab infimiS.“ Ad hoc mandata verbis dat. Quum
ab Senatu hostis iudicatus sit, quo consilio servitia repudiet2in
urbe parata esse quae iusserit, ne cunctetur ipse propius accedere.

Ca p. XLV. His rebus ita actiS, constituta nocte qua proficis-
cerentur, Cicero ·per legatos cuncta edoctus L. Valerio Flacco et
C. Pomptino Praetoribus imperat, uti in ponte Mulvio per insidias
Allobrogum comitatus deprehendant, rem omnem aperit cuius
gratia mittebantur, cetera· uti facto opus sit ita agant permittit. Illi
homines militares sine tumultu praesidiis collocatiS, sicuti prae-
ceptum erat,-occulte pontem obsidunt. Postquam ad id loci legati
cum Volturcio venerunt et simul utrimque clamor exortus est,
Galli cito cognito consilio sine mora Praetoribus se tradunt. vol-
turcius primo cohortatus ceteros gladio se a multitudine defendit,
deinde, ubi a legatis desertus est, multa prius de salute sua Pomp-
tinum obtestatuS, quod elnotus erat, postremo timidus ac vitae
diffidens velut hostibus sese Praetoribus dedit.

Cap. XLVI. Quibus rebus confectis omnia propere per nun- ’

tios Consuli declarantur. At illum ingens cura atque laetitia simul
occupavere, nam laetabatur intelligens coniuratione patefacta ci-
vitatem periculis ereptam esse, porro autem anxius erat dubitans
in maxumo scel-ere tantis civibus deprehensis quid facto opus esset· , ,
poenam illorum sihi oneri, impunitatem reipublicae perdundae
fore credebat. Igitur confirmato animo vocari ad sese iubet Len-
tulum, Cethegum, Statilium, Gabinium, item Coeparium quendam
Terracinensem, qui in Apulia-m ad concitanda servitia proficisci
parabat. 'Ceteri sine mora veniunt: Coeparius paullo ante domo

