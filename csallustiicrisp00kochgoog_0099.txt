BnLL. IUGURTH. c. 103- 1⁰7. ι 91

saepe vicerant. Interim equites exploratum praemissi rem, uti erat,
quietam nunciant.

Cap.CV1. Volux adveniens Quaestorem appellat dicitque, se
a patre Boccho obviam illis simul et praesidio missum. Deinde eum
et· proxumum diem sine metu coniuncti eunt. Post, ubi castra
locata et diei vesper erat, repente Maurus incerto voltu pavens ad
Sullam adcurrit dicitque: sibi ex speculatoribus cognitum, lugur-
tham haud procul abesse3 simul, uti noctu clam secum profugeret,
rogat atque hortatur. Ille animo feroci negat, se ,totiens fusum
Numidam pertimescere, virtuti suorum satis credere, etiam si certa
pestis adesset, mansurum potius quam proditis, quos ducebat,
turpi fuga incertae ac forsitan post paullo morbo interiturae vitae
parceret. Ceterum ab eodem monime, uti noctu proficiscerentur,
consilium adprobat, ac statim milites caenatos esse, in castris ignes
quam creberrumos fieri, dein prima vigilia silentio egredi iubet. ,
Iamque nocturno itinere fessis omnibus Sulla pariter eum ortu
solis castra metabatur, quum equites Mauri nunciant, Iugurtham
circiter duum milium intervallo ante eos consedisse. Quod
postquam a'uditum est, tum vero ingens metus nostros invadit,
credere se proditos a Voluce et insidiis cir-cumventos Ac fuere,
qui dicerent, manu vindicandum neque apu'd illum tantum scelus
inultum relinquendum.

Cap. cvll. At Sulla, quamquam eadem existumabat, tamen ab
iniuria Maurum prohihet, suos hortatur, uti sortem animum gere-
rent, saepe ante a paucis strenuis advorsum multitudinem bene
pugnatum3 quanto sibi in praelio minus pepercissent, tanto tutiores
fore, nec quemquam decere, qui manus armaverit, ab inermis
pedibus auxilium petere, in maxumo metu nudum et caecum corpus
ad hostis vortere. Deinde Volucem, quoniam hostilia faceret, lovem
maxumum obtestatus, ut sceleris atque perfidiae Bocchi testis
adesset, ex castris abire iubet. me lacrumans orare, ne ea crederet,
nihil dolo factum, ac magis calliditate Iugurthae, cui videlicet
speculanti iter suum cognitum esset. Ceterum, quoniam neque
ingentem multitudinem haberet, et spes opesque eius ex patre 'suo
penderent, credere illum nihil palam ausurum, quum ipse filius
testis adesset, quare optumum factum videri, per media eius castra
palam transire, sese, vel praemissis, vel ibidem relictis Mauris,
solum cum Sulla iturum. Ea res, utin tali negotio, probata· ac statim
profecti, quia de improviso acciderant, dubio atque haesitante lu-

